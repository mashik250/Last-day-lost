হাসিনা না পড়লে কার কী হতো? 

এটা সত্যি যে, ফ্রন্টলাইনের সমন্বয়কদের ফাঁসি হতে পারতো। কিন্তু, তার মানে এই নয় যে সাদিক, ফরহাদ বা রিফাত জুনায়েদদের কিছু হতো না। কারা আন্দোলনের চালিকাশক্তি যোগান দিয়েছে, কারা মিডিয়া হাউজদের সাথে কন্টাক্ট রেখেছে, কারা বিদেশে কথাবার্তা বলছে, কারা সমন্বয়কদের সেইফ হাউজ দিয়েছে, এগুলি ঠিকই চলে আসতো। আর ওদের শিবির সংশ্লিষ্টতার জন্য ওদের ফাঁসি আগে কার্যকর হতো। হতে পারে, ওদেরকে এনকাউন্টার করতো। আর হাসিনা না পড়লে কী হতো এই আলাপে না গিয়ে এটা বলা উচিত যে হাসিনা চলাকালীন কী হয়েছে। এই পোলাপানগুলা তো রাস্তায় গিয়েছে, যেখানে পুলিশ ওপেন গুলি করছে। এই পোলাপানগুলা তো শহীদ হওয়ার জন্যই গিয়েছে। সমন্বয়করা তখন গুম অবস্থায়। ওরা তো তখনো রাস্তায়, মরে গেলে ওরা সমন্বয়কদের আগেই মরতো। তাই হাসিনা পড়লে আর না পড়লে কার কী হতো, এসব বা'লে'র আলাপ। জুলাইয়ে আমরা সবাই মরতেই গিয়েছিলাম। 

এবার হলো শিবিরের ভূমিকা আন্দোলনে কতখানি। দেখেন, শিবিরের যে লজিস্টিকস প্রোভাইড করার ব্যাপারটা, এইটা এখন বলতে আসলে গায়ে লাগছে না, কিন্তু ঐ পরিস্থিতিতে ওগুলা যথেষ্ট ক্রুশাল। নয় দফা কখন আলাপ হইছিলো ঐটা তো অত গুরুত্বপূর্ণ কিছু না। নয় দফা ফাইনালাইজ করা থেকে শুরু করে নয় দফা মিডিয়ায় পৌঁছানো, আবদুল কাদেরকে সেইফ হাউজে রাখা - এই সবকিছু শিবির সময়মত না করলে, সেই সাপোর্ট ব্যতিরেকে আবদুল কাদেরের পক্ষে কিছুই করা সম্ভব হতো না। এখন মনে হচ্ছে, শিবিরের নেতাদের ভূমিকা কীই বা ছিলো এমন! কিন্তু ঐ পরিস্থিতিতে কয়েকজন অভিজ্ঞ নেতা পাশে পাওয়া, তাদের দিকনির্দেশনা পাওয়া, তাদের লজিস্টিকস পাওয়া - এগুলো মোটেও কম কিছু না। জুলাই পার হয়ে গেছে তো, তাই এখন সবই সস্তা লাগছে। 

আমি আসলে কাউকে দোষারোপ করতে চাই না। জুলাইয়ে সব কিছু স্বতঃস্ফূর্ত ছিলো। সবাই নিজ উদ্যোগে করেছে। প্রাইভেটের ছাত্রদের ঢাবি নেতারা নির্দেশ দেয়নাই, তারা নিজ উদ্যোগেই নেমেছে, শহীদ হয়েছে, আন্দোলন ধরে রেখেছে। উত্তরা, যাত্রাবাড়িতে দুর্বার প্রতিরোধ হয়েছে। বাড্ডা, রামপুরায় ছিলো শক্ত অবস্থান। ৫ আগস্টও মানুষ স্বতঃস্ফূর্তভাবে রাস্তায় নেমে এসেছে। এই কৃতিত্বটা আসলে কারো একক নয়। আল্লাহর ইচ্ছা, সব সেভাবেই হয়েছে। 

- আসিফ মাহমুদ
