ছাত্রজনতার ওপর গণহত্যা ও হাজারো কোটি টাকা লুটপাট করে বাংলাদেশ থেকে ভারতে পালিয়ে যাওয়া আ.লীগের নেতাকর্মীদের ভারতে রাজনৈতিক আশ্রয় দেওয়ার জন্য কেন্দ্রীয় সরকারের প্রতি অনুরোধ জানিয়েছে পশ্চিমবঙ্গের বিরোধী দলনেতা ও চরম বাংলাদেশবিদ্বেষী বিজেপি নেতা শুভেন্দু অধিকারী।

শুভেন্দু বলেন, ভারতীয় প্রধানমন্ত্রীর কাছে একজন নাগরিক হিসেবে অনুরোধ জানাবো, আওয়ামী লীগের যেসব সমর্থক পশ্চিমবঙ্গে এসেছেন, তাদের যাতে জেলে রাখা না হয়। তাদের শরণার্থী হিসেবে রাখা হয় এমনই অনুরোধ করবো। শুভেন্দু অধিকারী অভিযোগ করে বলেন, বিজেপিশাসিত রাজ্যগুলোতে কোনো সমস্যা হচ্ছে না। সমস্যা হচ্ছে অ-বিজেপি শাসিত রাজ্যগুলোতে, বিশেষ করে পশ্চিমবঙ্গে। 

শুভেন্দু আরও বলেন, কালিয়াগঞ্জে ছয়জন, রানাঘাটে ৫১ জন, হাসখালি, বগুলাসহ খড়দহ থেকে গোপালগঞ্জ আওয়ামী লীগের অঙ্গ সংগঠন ছাত্রলীগের ছয়জনকে গ্রেফতার করেছে খরদহ থানার পুলিশ। রাজনৈতিক কারণ হিসেবে আওয়ামী লীগের যারা পরিচিত লোক, তাদের রাজনৈতিক আশ্রয় দেওয়া উচিত।
